<?xml version="1.0" encoding="UTF-8"?>
<song>
 <title>14. Gdybym języków miał tysiące</title>
 <author>J. Mentzer</author>
 <lyrics>[V1]
 Gdybym języków miał tysiące
 I ust tysiącem śpiewać mógł,
 To wszystkie, ogniem pałające,
 Głosiłyby, jak dobry Bóg,
 W zawody niosąc pienia chwał
 Za to, co w łasce wielkiej dał.
 
[V2]
 O, niechże pienia moje zdążą
 Aż do słonecznych niebios stref;
 Strumienie krwi, co w żyłach krążą,
 Niech triumfalny wzniosą śpiew!
 Niechajże każde tchnienie me,
 Jak hołd dziękczynny, w niebo mknie!
 
[V3]
 Ale za słabe moje siły
 I pieśni mojej braknie piór;
 Trzeba, by głosy swe złączyły
 Stworzenia wszystkie w jeden chór.
 Niech śpiewa ze mną cały świat
 I chwałę Bożą wielbi rad.
 
[V4]
 O, Jezu drogi, jak cię chwalić
 Za wielkie miłosierdzie Twe,
 Żeś się mej nędzy chciał użalić
 I łaską Swoją darzysz mnie?
 Wyrwałeś mnie z szatana rąk,
 Bym Twą własnością zostać mógł.
 
[V5]
 Chcę dobroć Twoją, Ojcze, głosić,
 Dopóki język służy mi.
 Chcę modły swe do Ciebie wznosić,
 Dopóki serce w piersiach drży.
 A gdy do śpiewu braknie sił,
 Wzdychaniem będę Ciebie czcił.
 
[V6]
 Ach, przyjmij moją pieśń z padołu
 I nie odbieraj łaski Swej!
 W niebiesiech chwalić Cię pospołu
 Ze zbawionymi będzie lżej.
 Po tysiąckroć tam będzie zbór
 Powtarzał swój dziękczynny chór.</lyrics>
 <presentation>V1 V2 V3 V4 V5 V6</presentation>
 <copyright></copyright>
 <hymn_number></hymn_number>
 <ccli></ccli>
 <capo print="false"></capo>
 <key></key>
 <aka></aka>
 <key_line></key_line>
 <user1></user1>
 <user2></user2>
 <user3></user3>
 <theme></theme>
 <tempo></tempo>
 <time_sig></time_sig>
 <linked_songs/>
 <backgrounds resize="screen" keep_aspect="false" link="false" background_as_text="false"/>
</song>